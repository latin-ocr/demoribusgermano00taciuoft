AGRICOLA. 73

laudis excedere, quo plerique per abrupta, sed
in nullum reipublicae usum, ambitiosa morte
2 inclaruerunt.

XLIII. Finis vitae ejus nobis luctuosus, amicis
tristis, extraneis etiam ignotisq11e²S⁹ non sine cura
fuit. Vulgus quoque, ethic aliud agens populus,²⁹⁰
et ventitavere ad domum, et per fora, et circulos
locuti sunt: nec quisquam, audita morte Agricolae,
aut laetatus est, aut statim oblitus est. Augebat
miserationem constans rumor, “ veneno inter-

ἱ

“ ceptum.’ Nobis nihil comperti adfirmare
ausimz²⁹¹ ceterum per omnem valetudinem ejus,
crebrius, quam ex more principatus per nuntios
visentis, etlibertorum primi, et medicorum intimi
tenere: sive cura illud, sive inqusitio erat.
Supremo quidem die, momenta deficientis per
dispositos cursores nuntiata constabat, nullo
credente, sic accelerari, quae tristis audiret.
Speciem tamen doloris animo vultuque prae se
tulit, securus jam odii, et qui facilius dissimularet
gaudium, quam metum. Satis constabat, lecto
testamento Agricolae, quo coheredem optimae
uxori et piissimae filiae Domitianum scripsit,
laetatum eum, velut honore judicioque: tam caeca
et corrupta mens assiduis adulationibus erat, ut
nesciret a bono patre non scribi heredem, nisi
malum principem.

