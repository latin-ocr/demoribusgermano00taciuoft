38 C. CORNELII TACITI

aestimantur, quibus facillime gignuntur. At mihi
nunc, narraturo vitam defuncti hominis, venia

opus fuit: quam non petissem, ni cursaturus tam
saeva et infesta virtutibus temporafi‘

II. Legi1nus,5 cum Aruleno Rustico⁶ Paetus
Thrasea, Herennio Senecioni Priscus Helvidius
laudati essent, capitale fuisse: neque in ipsos
modo auctores, sed in libros quoque eorum
saevitum, delegato triumviris ministerio, ut moni·-
menta clarissimorum ingeniorum in comitio ac
foro⁷ urerentur. Scilicet illo igne vocem populi
Romani, et libertatem senatus, et conscientiam
generis humani aboleri arbitrabantur, expulsis
insuper sapientiae professoribus,⁸ atque omni bona
arte in exsilium acta, ne quid usquam honestum
occurreret. Dedimus profecto grande patientiae
documentum: et sicut vetus aetas vidit, quid
ultimum in libertate esset, ita nos quid in servitute,
adempto per inquisitiones et loquendi audiendique
commercio. Memoriam quoque ipsam cum voce
perdidissemus, si tam in nostra potestate esset
oblivisci, quam tacere.

ΙΙΙ. Nunc demum redit animus: et quamquam,
primo statim beatissimi saeculi⁹ ortu, Nerva Caesar¹⁰
res olim dissociabiles miscuerit, principatum ac
libertatem, augeatque quotidie felicitatem imperii¹¹
Nerva Trajanus‚¹² nec spem modo ac votum se*-

